2.Etapele de prelucrare
=======================

Pentru a înțelege modul de proiectare şi prelucrare al sistemului
**1C:Contabilitate** trebuie avută în vedere o anumită succesiune logică
a etapelor de lucru. Toate etapele prezentate mai jos au un rol
important în derularea evenimentelor cronologice într-o lună
calendaristică, de la începutul şi până la închiderea acesteia.

***Etapa 1*:** Prima etapă în pornirea prelucrărilor o reprezintă
preluarea datelor contabile anterioare.

***Completaţi cu atenţie datele de preluare!**

Funcţionarea corectă a programului depinde foarte mult de modul în care
s-a efectuat preluarea începerii folosirii programului în vederea
asigurării continuităţii, prin urmare se vor introduce următoarele:

-  soldurile şi rulajele anterioare pentru toate conturile cu care s-a
lucrat anterior achiziţiei programului, soldurile de pornire ale
partenerilor, deducerile aferente salariaţilor şi amortizările,
precum şi lunile de amortizare anterioare aferente fiecărui mijloc
fix în parte;

-  în evidenţa operativă şi cea contabilă datele aferente stocurilor
existente în societate la data începerii folosirii programului pe
activităţi şi puncte de lucru / depozite.

***Etapa 2*:** În această etapă se vor efectua efectiv prelucrările
aferente lunii de lucru şi se vor introduce pe rând:

-  intrări de la furnizori (documentul se află localizat astfel:
"Activitatea principală → Aprovizionări → Factură furnizor ");

-  vânzări către clienţi (documentul se află localizat astfel:
"Activitatea principală → Vânzări → Factură client");

-  vânzări cu amănuntul (documentul se află localizat astfel:
"Activitatea principală → Amănunt → Bon fiscal");

-  consumul de materii prime şi materiale (documentul se află localizat
astfel: "Activitatea principală → Stocuri → Bon de consum");

-  producţia obţinută (documentul se află localizat astfel: "
Activitatea principală → Producţie → Raport de producţie");

-  transferuri între gestiuni (documentul se află localizat astfel: "
Activitatea principală → Stocuri → Transfer între gestiuni");

-  operaţiuni de plăţi şi încasări în lei sau valută (documentele se
află localizate în meniul: "Banca şi casa → Dispoziție de plată sau
Dispoziție de încasare/Ordin de plată sau Ordin de încasare/Extras de
cont/Efecte de plătit sau Efecte de primit");

***Atenţie!** O atenţie deosebită este necesară la respectarea unei
ordini cronologice a documentelor emise de parteneri şi a plăţilor sau
încasărilor aferente."

-  diverse alte note contabile (documentul se află localizat astfel:
"Operaţii contabile → Operaţie contabilă");

-  compensări între diverşi parteneri asemănători (documentul se află
localizat astfel: "Operaţii contabile → Compensare");

-  operaţii salariale (documente localizate în meniul: "Salarizare şi
personal");

-  evidenţa mijloacelor fixe (documente localizate în meniul:
"Imobilizări").

***Etapa 3*:** Această etapă este o etapă de verificări anterioare
închiderilor lunare. Se analizează şi se verifică datele centralizate
sau nu, existente în cadrul anumitor situaţii.

Ca rapoarte importante de consultat precizăm următoarele:

-  fişe de cont (raportul se află localizat astfel: "Rapoarte → Fişa de
cont");

-  balanţa de verificare (raportul se află localizat astfel: "Rapoarte →
Balanţa de verificare");

-  jurnale de TVA, de cumpărări şi vânzări (rapoarte localizate în
meniul: "Activitatea principală → Aprovizionări→Jurnal pentru
cumpărări/Activitate principală → Vânzări → Jurnal pentru vânzări ");

-  registru de casă şi de bancă (rapoarte localizate în meniul: "Banca
şi casa");

-  situaţia generală a partenerilor (rapoartele sunt localizate în
meniul: "Rapoarte → Aprovizionări → Jurnal privind decontările cu
furnizorii" sau Rapoarte → Vânzări → Jurnal privind decontările cu
clienţii");

-  mişcare articole (raportul se află localizat astfel: "Rapoarte →
Stocuri → Mişcare articole");

-  jurnal de amortizare atât pentru mijloace fixe, cât și pentru
imobilizări necorporale (raport localizat în meniul: "Imobilizări").

***Etapa 4*:** Reprezintă etapa finală şi are o importanţă deosebită.
Această etapă este reprezentată de efectuarea închiderilor lunare
propriu-zise. Prin efectuarea închiderilor unei luni contabile se
înţelege efectuarea descărcărilor de stoc (en-gros, en-detail),
închiderea conturilor de TVA, închiderea conturilor de venituri şi
cheltuieli, cheltuielilor în avans şi calcularea amortizării. Toate
aceste operaţiuni sunt efectuate în mod automat de către
**1C:Contabilitate** cu documentul "**Închiderea lunii de exercițiu** "
(document localizat în meniul: "**Operaţii contabile**").

|image13|

***Etapa 5*:** Punctul final al unei luni contabile din punctul de
vedere al programului este de a închide efectiv luna și de a bloca
accesul la modificarea datelor contabile aferente lunii respective.

***Atenţie!** După ce s-a efectuat descărcarea de marfă nu se mai pot
efectua modificări în documentele care au condus la prelucrarea de
stocuri (documente de cumpărare, vânzare, producţie, consum, etc.).

Pentru a efectua modificări pentru o lună precedentă va trebui să
**devalidaţi** documentele de închidere pentru toată perioada necesară.
În continuare veţi efectua modificările dorite şi apoi trebuie să
**revalidați** documentele de închidere.Este recomandabil ca închiderile
sa se facă parțial.

|image14|

.. |image13| image:: media/image13.png
   :width: 5.98261in
   :height: 5.25427in
.. |image14| image:: media/image14.png
   :width: 5.53044in
   :height: 4.88779in
